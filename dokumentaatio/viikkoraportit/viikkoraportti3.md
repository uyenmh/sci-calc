# Viikkoraportti 3

Korjasin tällä viikolla viimeksi esiintyneen ongelman, jossa laskin hyväksyi vain positiivisia lukuarvoja. Nyt laskin osaa käsitellä myös negatiivisia lukuarvoja. Laskimelle on lisätty nyt myös joitakin virheviestejä. Esim. laskin ei hyväksy peräkkäisiä operaattoreita, kerto- ja jakomerkkejä ensimmäisenä arvona tai heti vasemman sulkeen jälkeen, tyhjiä sulkeita tai oikeaa sulkua ennen vasenta sulkua. Lisäsin myös testausta uusille metodeille. Ohjelma ei ole muuten edistynyt kauheasti, sillä suurin osa ajasta tällä viikolla kului debugaukseen ja koodin refaktorointiin.

Seuraavaksi käsittelen vielä desimaalilukuihin liittyviä virheviestejä. Sen jälkeen pääsen luultavasti laajentamaan laskinta ja toteuttamaan sille joitakin funktioita. 

Tällä viikolla työhön käytetty aika oli noin 18 tuntia.

Miten ongelmallista on, jos Pylint näyttää useamman metodin kohdalla "Too many statements" ja parin metodin kohdalla "Too many nested blocks"?
